---
layout: post
title: Quanto farebbe Darrel oggi?
date: '2008-11-16T14:56:00.000+01:00'
author: Luca Ferrari
tags:
- arco
modified_time: '2008-11-17T08:44:07.390+01:00'
blogger_id: tag:blogger.com,1999:blog-1836481905487384887.post-6850376521983645590
blogger_orig_url: http://fluca1978.blogspot.com/2008/11/quanto-farebbe-darrel-oggi.html

permalink: /:year/:month/:day/:title.html
---


<h1>~</h1>


Su YouTube c'è un <a href="http://www.youtube.com/watch?v=kUM5aw8oSEc">video di Darrel Pace in azione</a>, e un commento abbastanza <span style="font-style: italic;">stupido</span> al quale ho risposto e del quale discuto anche qui. Sostanzialmente ci si chiede quanto potrebbe fare Darrel Pace oggi con gli equipaggiamenti tecnologici che sono presenti sui campi di gara, e la risposta che è stata data è che <span style="font-style: italic;">gli equipaggiamente di oggi non sono significativamente migliori di quelli di venti anni fa!</span> Non sono per niente d'accordo con una simile affermazione. Se è infatti vero che venti anni fa i punti si facevano anche con attrezzature non paragonabili a quelle attuali, l'equipaggiamento di oggi è sicuramente migliore di quello che c'era allora. Ricordo che Ferrari e Spigarelli passavano abbondantemente i 1300 anche con frecce in alluminio, e lo stesso Pace vinse l'olimpiade di L.A. 1984 con frecce in alluminio dando circa 50 punti al secondo (McKinney). E se è vero che Pace aveva un record del mondo di 1340 punti, in che condizioni doveva essere per poter fare tali punteggi? Intendo dire che gli equipaggiamenti di adesso consentono di sopperire a molti problemi climatico-fisici del contesto di gara. Ad esempio flettenti e frecce veloci consentono di compensare problemi di vento in modo più semplice. Quindi è vero che un atleta capace di fare 1300 punti con frecce di alluminio farà punteggi analoghi con frecce al carbonio, ma sicuramente li farà in modo più costante. E una volta trovata la messa a punto ideale allora farà ancora di più. Altrimenti non si spiegherebbe come mai si sia dovuto attendere gli anni 2000 per avere il primo 1400 femminile.<br />Infine ritengo che il materiale faccia la differenza per tutti gli arcieri mediocri o bravini, che grazie a tecnologie migliori possono compensare le loro mancanze tecniche o psico-fisiche. A titolo di esempio riporto la mia esperienza con i doinker: montati qualche mese fa hanno subito smorzato le vibrazioni in eccesso del mio arco. Ora, ricordo bene, che i grandi campioni tiravano con archi silenziosissimi anche senza doinker. Cosa significa questo? Che loro erano in grado di far funzionare il materiale meglio, mentre io, comune mortale, devo compensare alla mia incapacità tecnica (o alla mia impreparazione) con del materiale tecnologicamente migliore.