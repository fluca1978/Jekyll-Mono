---
layout: post
title: IBM MT-M 8086 21G e i driver misteriosi...
date: '2014-01-24T17:18:00.000+01:00'
author: Luca Ferrari
tags:
- windows
modified_time: '2014-01-24T17:18:00.347+01:00'
blogger_id: tag:blogger.com,1999:blog-1836481905487384887.post-3995173710826149829
blogger_orig_url: http://fluca1978.blogspot.com/2014/01/ibm-mt-m-8086-21g-e-i-driver-misteriosi.html

permalink: /:year/:month/:day/:title.html
---


<h1>~</h1>


<div style="text-align: justify;">E' passato tanto tempo da quando configuravo macchine Windows (e per fortuna!), ma ogni tanto un qualche parente chiede aiuto, e così mi sono ritrovato fra le mani un IBM Thinkcenter MT-M 8086 21G, sul quale ero costretto ad installare un Windows XP.</div><div style="text-align: justify;">Ebbene i driver di questa macchina non sono compresi nella distribuzione del sistema operativo scelto, nemmeno alla piu' evoluta Service Pack.</div><div style="text-align: justify;">Poco male, sul sito IBM si troveranno tutti i driver. O almeno così pensavo.</div><div style="text-align: justify;">Anzitutto il sito dell'IBM ha lasciato posto al <a href="http://support.lenovo.com/en_US/detail.page?LegacyDocID=TCTR-MATRIX"><i>Lenovo Support Center</i></a> e i driver non sono facili da trovare dato che il modello in questione non compare in elenco. C'è però un simile <a href="http://support.lenovo.com/en_US/research/hints-or-tips/detail.page?LegacyDocID=MIGR-57316">S50 8086</a> (ma io dico, ma proprio come un processore lo dovevano catalogare?).&nbsp;</div><div style="text-align: justify;">E la faccenda si complica ancora: sono presenti differenti driver di scheda audio e di rete, e addirittura tre marche di scheda video. Non sapendo quali componenti avevo sotto mano, e non avendo voglia di avviare un qualche altro sistema operativo per testare l'hardware, scarico tutti i driver e li eseguo.</div><div style="text-align: justify;">Già, perché i driver sono autoinstallanti!</div><div style="text-align: justify;">Ma nulla nella macchina cambia: nessuna periferica funziona. E oggi giorno avere un computer in cui nemmeno la scheda ethernet va è un bel problema.</div><div style="text-align: justify;"><br /></div><div style="text-align: justify;">La cosa va per le lunghe, provo e riprovo ma nulla. Fino a quando mi accorgo che in realtà i driver non installavano nulla (nonostante <i>InstallShield</i>) ma scompattavano una serie di cartella in <i>C:\IBMTools</i>. Controllo meglio e dentro a queste cartelle dai nomi assurdi (es. <i>q37kvenz</i>) vi sono dei driver per vari sistemi operativi, DOS incluso!</div><div style="text-align: justify;">Allora dico a Windows di cercare in <i>C:\IBMTools</i> il driver appropriato per ogni dispositivo, ma la cosa fallisce. Non mi è chiaro se Windows sia troppo studipo o pigro per sfogliare le sottocartelle, ma tanto è che devo andare io a provare uno ad uno i file <i>.inf</i> che sono sparsi in quella directory.</div><div style="text-align: justify;">E finalmente la scheda video inizia a funzionare, poi è il turno dell'audio e alla fine perfino la scheda di rete mostra segnali positivi.</div><div style="text-align: justify;"><br /></div><div style="text-align: justify;">Cara IBM, la prossima volta abbi pietà di noi poveri umani costretti a lavorare con tali sistemi operativi e dacci dei driver che siano veramente autoinstallanti. E se hai modo, oltre a nominarli in modo comprensibile, cerca anche di fare in modo che i tuoi modelli si possano trovare sul sito ufficiale!</div>