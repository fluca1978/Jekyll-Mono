---
layout: post
title: Lettera aperta a HERA
date: '2017-02-01T15:49:00.004+01:00'
author: Luca Ferrari
tags:
- riflessioni
modified_time: '2017-02-01T15:49:59.760+01:00'
blogger_id: tag:blogger.com,1999:blog-1836481905487384887.post-9185370974219354344
blogger_orig_url: http://fluca1978.blogspot.com/2017/02/lettera-aperta-hera.html
---

<div style="text-align: justify;">Cara HERA,</div><div style="text-align: justify;">mi <i>rifiuto</i> di riconoscerti come entità autonoma ed efficiente, adibita, fra le altre cose, alla corretta gestione dei rifiuti urbani.</div><div style="text-align: justify;">Succede che devo buttare via dei rifiuti ingombranti, e quindi, da buon utente che PAGA REGOLARMENTE, prenoto il ritiro di tali rifiuti. Da utente "ben pensante" mi <i>rifiuto</i> di seguire alla lettera le disposizioni che vogliono che i rifiuti ingombranti siano posti in strada.</div><div style="text-align: justify;">Lo dice l'aggettivo stesso: "ingombranti", che ingombrano, in altre parole che portano via spazio. <u>E quindi posizionarli anzitempo nella strada significa portare via posti auto, creare intralcio e magari anche pericolo (specialmente al buio), per non parlare dell'immagine veramente poco edificante.</u></div><div style="text-align: justify;">Tengo quindi i rifiuti nel mio cortile, pronto a posizionarli in strada appena gli operatori incaricati sarebbero passati con appuntamento diligentemente preso e che coinvolge la fascia oraria 8-13! E già qui si potrebbe avere da dire: chissà quanti clienti perderebbero i professionisti (dentisti, avvocati, geometri) se dessero appuntamenti con simili fasce orarie...</div><div style="text-align: justify;">Ma ahimé nessuno passa...<u>fortuna che i miei rifiuti non hanno letto la pubblicità di HERA "a Modena i rifiuti non si sentono abbandonati".</u></div><div style="text-align: justify;"><br /></div><div style="text-align: justify;">Sollecito una prima volta, e mi viene risposto che i rifiuti avrebbero dovuto trovarsi in strada dalle ore 6 alle ore 20. Ok, a parte il disagio e il degrado già sopra descritto, a cosa serve dare una fascia oraria per il ritiro che è ridotta rispetto a quella effettiva?</div><div style="text-align: justify;">Ma inutile porsi domande, occorre obbedire come degli automi, e così piazzo i rifiuti in strada.</div><div style="text-align: justify;"><br /></div><div style="text-align: justify;">Passano 2 giorni, così faccio un ulteriore sollecito, e mi viene risposto che il <u>sollecito impiega da 24 a 48 ore per essere evaso</u>.</div><div style="text-align: justify;">Ma stiamo scherzando? <i>Un SOLLECITO invece che accelerare lo smaltimento implica altre 48 ore di attesa?</i></div><div style="text-align: justify;">Finalmente, al terzo giorno, i rifiuti sono stati portati via.</div><div style="text-align: justify;"><br /></div><div style="text-align: justify;">Evviva la gestione dei rifiuti "intelligente", evviva l'essere "green", evviva il servizio offerto a fronte degli euro sborsati!</div>