---
layout: post
title: Qualche veloce considerazione sui pattern
date: '2008-03-19T08:32:00.000+01:00'
author: Luca Ferrari
tags:
- università
- java
modified_time: '2008-03-19T09:03:26.661+01:00'
blogger_id: tag:blogger.com,1999:blog-1836481905487384887.post-9153477369594567573
blogger_orig_url: http://fluca1978.blogspot.com/2008/03/qualche-veloce-considerazione-sui.html
---

Molto spesso c'è confusione circa alcuni concetti relativi ai <span style="font-style: italic;">desgin pattern</span>; in questo brevissimo post tento di fare chiarezza su alcuni punti fondamentali.<br /><br /><ol><li><span style="font-style: italic;">Il concetto di "design-pattern" nasce con il famoso libro di Gamma et. al (GoF). </span>FALSO! I design pattern esistevano già da tempo, ed erano applicati anche a scienze differenti dalla computer-science, ad esempio nell'urbanistica. Il libro della GoF ha messo in luce diversi design-pattern applicati alla computer-science.</li><li><span style="font-style: italic;">Il libro della GoF è la fonte più autorevole sui design-pattern per la computer science.</span> FALSO! Nonostante sia universalmente riconosciuto come uno dei testi più autorevoli sui design-patterns, il libro della GoF non è l'unico testo in circolazione. Ad esempio esistono cinque testi sul pattern-oriented software architecture (chiamati POSA books) che trattano design patterns sotto diversi punti di vista. I vari testi sui design pattern si differenziano per l'analisi che ne fanno, per l'esame delle forze in gioco (contesto iniziale) e del contesto risultante.</li><li><span style="font-style: italic;">Essendo i design pattern corretti, usare un design pattern nel proprio codice significa scrivere codice migliore.</span> FALSO! I desgin pattern sono soluzioni a problemi noti, non vi è quindi nessun motivo per applicare un design pattern al proprio codice se non vi è traccia di un problema risolvibile tramite un pattern.</li><li><span style="font-style: italic;">I pattern sono innovazione</span>. FALSO! I pattern descrivono soluzioni usate di frequente in determinati contesti, e rappresentano per tanto delle <span style="font-style: italic;">good-practice</span> piuttosto che innovazioni. Introdurre patterns nel proprio codice non significa innovarlo, quanto renderlo maggiormente documentato e manutenibile.</li><li><span style="font-style: italic;">I pattern sono una forma di documentazione.</span> VERO! I pattern consentono di spiegare e comprendere meglio come un determinato software faccia fronte a contesti, situazioni e problemi specifici.</li><li><span style="font-style: italic;">I pattern possono essere introdotti nel proprio codice in forma automatica</span>. VERO! Esistono diversi tool che consentono di introdurre alcuni pattern nel proprio codice in maniera automatica (o semi-automatica).</li><li><span style="font-style: italic;">I pattern sono sempre automatizzabili.</span> FALSO! Un pattern è una cosa ben differente da un <span style="font-style: italic;">template</span> di codice. Seppur alcuni pattern possano essere introdotti nel proprio codice in modo automatico, questo non è sempre il caso generale. In effetti, se si cercano pezzi di codice per implementare un pattern si sta guardando il problema da una angolazione sbagliata e si rischia anzi di introdurre codice errato.</li><li><span style="font-style: italic;">I pattern rendono il codice maggiormente manutenibile</span>. VERO! Essendo una forma di documentazione, ed essendo generalmente noti, i pattern consentono di migliorare la leggibilità e la comprensibilità del codice, nonché a migliorarne in molti casi la modularità. Tutte caratteristiche queste che migliorano la manutenibilità del codice stesso.</li><li><span style="font-style: italic;">I pattern sono svincolati dal linguaggio di programmazione</span>. VERO! I pattern rappresentano concetti e soluzioni che possono essere implementati in diversi modi e diversi linguaggi. Lo stesso pattern può essere implementato in Java come in C#.</li><li><span style="font-style: italic;">I pattern sono legati alla programmazione OOP</span>. FALSO! I pattern si applicano a qualsiasi paradigma di programmazione. Oggi giorno è molto facile trovare pattern (e relative implementazioni) legate all'OOP o all'AOP, ma solo perché tali paradigmi sono fra i più diffusi e moderni disponibili.<br /></li></ol>