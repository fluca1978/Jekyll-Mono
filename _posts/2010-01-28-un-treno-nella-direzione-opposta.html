---
layout: post
title: Un treno nella direzione opposta
date: '2010-01-28T18:42:00.002+01:00'
author: Luca Ferrari
tags:
- trasporti
modified_time: '2010-01-28T18:49:32.205+01:00'
blogger_id: tag:blogger.com,1999:blog-1836481905487384887.post-5581535207346580159
blogger_orig_url: http://fluca1978.blogspot.com/2010/01/un-treno-nella-direzione-opposta.html
---

Non è passato molto dal mio ultimo post su Gigetto, il servizio ferroviario Modena-Sassuolo, e forse proprio per questo faccio ancora piu' caso ai problemi ad esso legati. Problemi che sono sempre gli stessi, o almeno si presentano sempre con cause simili e effetti identici.<br />E' nevicato, e come per la nevicata della Befana, il treno che questa mattina doveva portarmi in ufficio non è passato. Al suo posto, nello stesso momento, è invece passato il treno verso Modena. Ancora una volta un treno è stato sostituito dal suo gemello nella direzione opposta, e ancora una volta nessun avviso è stato esposto, né tramite cartelli cartacei né tramite pannelli luminosi. La corriera che doveva garantire il servizio non si è presentata nei 20 minuti di attesa.<br />A questo punto mi domando quale sia il reale scopo di questo servizio ferroviario. Considerando che in questi giorni è pericoloso girare in macchina, non dovrebbe forse questo servizio essere piu' affidabile che mai?