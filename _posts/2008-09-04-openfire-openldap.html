---
layout: post
title: Openfire & OpenLDAP
date: '2008-09-04T22:52:00.000+02:00'
author: Luca Ferrari
tags:
- linux
modified_time: '2008-09-04T23:12:07.611+02:00'
blogger_id: tag:blogger.com,1999:blog-1836481905487384887.post-2898878876722674007
blogger_orig_url: http://fluca1978.blogspot.com/2008/09/openfire-openldap.html
---

Oggi mi è capitato di installare una nuova versione, la 3.6, di <a href="http://www.igniterealtime.org/projects/openfire/index.jsp">OpenFire, il server Jabber di Ignite Realtime</a>. L'installazione è andata liscia come l'olio, come sempre per l'installazione di OpenFire. Arrivato al momento della configurazione, ho provveduto a configurare il backend OpenLdap che utilizzo per memorizzare gli utenti e i gruppi. E qui sono cominciati i problemi. Nonostante la configurazione fosse la stessa della precedente installazione di OpenFire, questa volta solo gli utenti erano visibili, mentre i gruppi erano totalmente invisibili.<br />Guardando i log di OpenFire mi sono accorto di diversi errori relativi proprio alla selezione e caricamento dei gruppi da OpenLDAP: diversi gruppi venivano specificati come "doppi". Spulciando il codice sorgente della classe relativa al caricamento dei gruppi, <span style="font-style: italic;">org.jivesoftware.</span><em style="font-style: italic;">openfire</em><span style="font-style: italic;">.ldap. LdapGroupProvider</span>, ho trovato che OpenFire non gestisce il caso di omonimia fra utenti e gruppi, e quindi non tollera che nel sistema vi sia uno o più utenti che hanno il nome di uno o più gruppi. Questo mi ha riportato alla mente che già in passato avevo avuto un simile problema: OpenFire <span style="font-style: italic;">nasconde  </span>i gruppi di utenti che hanno una qualche omonimia con degli utenti. Così leggendo i log ho cancellato tutti gli utenti che avevano lo stesso nome di un gruppo, ho riavviato OpenFire così da forzare un nuovo caricamento, ma ancora nulla! Nessun gruppo era visibile, e questa volta i log non riportavano nulla di utile (e nessun errore). Il fatto ancora più strano era che questa volta i gruppi comparivano correttamente nella console amministrativa di OpenFire, e quindi questa volta il server stava caricando correttamente i gruppi, ma non li stava esportando bene. Ho iniziato così a controllare alcuni gruppi a caso, per verificare che fossero esportati (shared) con tutti gli utenti, e ho quindi provveduto a renderli nascosti (un-shared) e nuovamente condivisi (shared). Nulla!<br />Infine, applicando lo stesso procedimento al gruppo al quale appartenevano gli utenti amministratori (fra i quali io), che era anche uno dei pochi con utenti on-line (ma non so se queste siano solo coincidenze) i gruppi sono magicamente ricomparsi nei roster dei client.