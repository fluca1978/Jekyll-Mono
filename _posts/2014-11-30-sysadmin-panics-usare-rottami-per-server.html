---
layout: post
title: 'Sysadmin Panics: usare rottami per server'
date: '2014-11-30T18:20:00.000+01:00'
author: Luca Ferrari
tags:
- sysadmin panics
modified_time: '2014-11-30T18:20:10.014+01:00'
blogger_id: tag:blogger.com,1999:blog-1836481905487384887.post-335804264827308728
blogger_orig_url: http://fluca1978.blogspot.com/2014/11/sysadmin-panics-usare-rottami-per-server.html

permalink: /:year/:month/:day/:title.html
---


<h1>~</h1>


<div style="text-align: justify;">Uno degli indiscussi vantaggi di molti software Open Source, in particolare dei sistemi operativi, è che spesso non sono ingordi di risorse hardware. Ci sono varie spiegazioni per questo: alcuni progetti vengono di fatto sviluppati su computer datati (per mancanza di fondi), altri progetti come OpenBSD si obbligano ad essere compatibili con la loro base di installato, e in generale non c'è la necessità di dover spingere sul mercato una nuova release che forzi l'utente a comprare nuovo hardware.</div><div style="text-align: justify;">In breve quindi con il software Open Source anche un vecchio computer può funzionare egregiamente. Quante volte si è sentito dire che anche un datato Pentium I può fare da firewall! Io stesso ho recuperato pc vetusti con i quali poi ho fatto videoconferenze o il rendering di una stanza di casa...</div><div style="text-align: justify;"><br /></div><div style="text-align: justify;">Ma un conto è riciclare un vecchio computer, un conto è basare la propria filosofia di deployment su questo concetto. Sia chiaro, tutti vorrebbero risparmiare sull'hardware, ma a me sono capitati casi raccapriccianti.</div><div style="text-align: justify;">Piu' volte sono stato forzato ad usare dei vecchi server HP, del peso di una lavatrice, come firewall. E concettualmente tutto funzionava: qualche scheda di rete buona, un paio di dischi SCSI, un po' di memoria, e a regime nessuno si accorgeva dell'età del server. Fino a quando non c'era un problema e il server andava reboottato: improvvisamente tutti gli utenti si accorgevano di quesi 3 minuti spesi nel controllo POST del BIOS e dal minuto necessario al controller SCSI per essere sicuro di aver enumerato tutti i dischi!</div><div style="text-align: justify;"><br /></div><div style="text-align: justify;">Ancora peggio: una volta mi venne chiesto di usare un firewall già riciclato come server per una installazione satellite. Ricordo un solo computer che alla pressione del comando <i>ls</i> faceva passare un secondo prima di mostrare il risultato, ed era l'8088 di mio nonno. Ebbene il server di cui sopra faceva passare due secondi. Ma non era costato nulla!</div><div style="text-align: justify;"><br /></div><div style="text-align: justify;">Nei casi di cui sopra, piccoli esempi in fondo, si parla comunque di hardware buono, e quindi adatto a lavorare in un deployment classico (computer sempre acceso, dischi continuamente in utilizzo, alimentatori ridondati, ecc.). Ma quando si passa a voler usare un EEE PC come server solo perché sopra ci si può installare Linux e un qualche database relazionale....beh forse è il caso che si riprogetti il tutto.</div><div style="text-align: justify;"><br /></div><div style="text-align: justify;">Il solo fatto che hardware vetusto, o hardware compatto, possa svolgere allo scopo non significa che <i>debba</i>. Le velocità dei dischi contanto, e la risposta del database può far infuriare i vostri utenti, arrivando a vanificare il risparmio ottenuto. L'hardware conta: il buon hardware costa, ma spesso ripaga.</div><div style="text-align: justify;">L'hardware vetusto trova ancora spazio, se in buone condizioni e con la giusta ridondanza. L'hardware compatto va bene per gli esperimenti e le postazioni di emergenza.</div><div style="text-align: justify;"><br /></div><div style="text-align: justify;">&nbsp;</div>