---
layout: post
title: Servizio o strazio?
date: '2008-10-09T08:26:00.000+02:00'
author: Luca Ferrari
tags:
- trasporti
modified_time: '2008-10-09T08:30:50.655+02:00'
blogger_id: tag:blogger.com,1999:blog-1836481905487384887.post-5894606272416404496
blogger_orig_url: http://fluca1978.blogspot.com/2008/10/servizio-o-strazio.html
---

Ieri sera mi sono recato in stazione a Formigine per ricaricare la mia tessera del treno, ebbene non mi è stato possibile ricaricarla perché oltre le 19.30 il servizio di ricarica non è più attivo. Chissà che senso ha far circolare i treni fin verso le 21 se i servizi di biglietteria/ricarica sono sospesi dalle 19.30. Una persona che si accorga, rientrando a casa la sera, di avere la tessera scarica e decida di fermarsi in stazione (perché è <span style="font-style: italic;">di strada</span>) per ricaricarla si sentirà rispondere, come è successo a me, che  <span style="font-style: italic;">deve ripassare il giorno seguente in un orario differente</span>.<br />E pensare che un paio di mesi fa l'avevo ricaricata proprio prima di andare in piscina, è forse questo un nuovo disservizio del sistema ferroviario locale?<br /><br />Inizio ad essere fermamente convinto che la regione voglia far chiudere questa tratta di treno. Da quando è subentrata la regione non ci sono più controlli (non che prima abbondassero, ma qualcuno c'era), gli orari sono cambiati, la frequenza dei treni diminuita, le fermate ridotte e...non si può caricare nemmeno la propria tessera.<br /><br />Finirà che riprenderemo tutti la macchina, e che continueremo a lamentarci del traffico e dell'inquinamento.