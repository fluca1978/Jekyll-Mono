---
layout: post
title: 'PGDay 2008: giorno 2'
date: '2008-10-18T19:05:00.000+02:00'
author: Luca Ferrari
tags:
- pgday
- postgresql
modified_time: '2008-10-18T19:15:37.473+02:00'
blogger_id: tag:blogger.com,1999:blog-1836481905487384887.post-1294634748992459931
blogger_orig_url: http://fluca1978.blogspot.com/2008/10/pgday-2008-giorno-2.html

permalink: /:year/:month/:day/:title.html
---


<h1>~</h1>


Anche la seconda giornata del PGDay 2008 si è rivelata un successo. Alla fine della manifestazione tutti i partecipanti si sono congratulati con gli organizzatori per l'ottimo livello dei talk e dei servizi messi a disposizione. Giusto per dare qualche numero, si calcola che i visitatori totali siano stati 171!!!!!<br /><br />L'assemblea ITPug è stata seguita con attenzione e interesse anche dai non soci, e molte persone si sono dette interessate ad iscriversi quanto prima. E' parso evidente l'interesse comune nel promuovere PostgreSQL in Italia, e tutti vogliono poter fare il loro pezzetto per far guadagnare a PostgreSQL punti in più.<br /><br />Sono stato fermato parecchie volte da gente che continuava a chiedermi informazioni su Java, sul driver JDBC e con alcuni di loro ho anche potuto lanciarmi in riflessioni <span style="font-style: italic;">filosofiche</span> su PostgreSQL stesso.<br /><br />Sono soddisfatto dei talk e dei corsi che ho seguito, l'ultimo dei quali, <span style="font-style: italic;">Partitioning  </span>di Enrico, ha scatenato una interessantissima discussione.<br /><br />Sono contento di aver avuto l'opportunità di far nuovamente parte di un evento così grande, e sono contento che i soci di ITPug e gli altri volontari abbiano avuto fiducia nella realizzazione del PGDay e si siano impegnati per farlo riuscire al meglio (e meglio di così penso fosse realmente difficile!) <a href="http://angololinux.blogspot.com/2008/09/preoccupazione-per-il-pgday-2008.html">nonostante qualche preoccupazione espressa in passato</a>. E a tutti i volontari va un grossissimo ringraziamento per i loro sforzi.<br /><br />Sono inoltre molto contento che i ragazzi di <a href="http://www.psql.it/?q=node/164"><span style="font-style: italic;">psql.it</span></a> abbiano partecipato attivamente alla conferenza, mostrando un sincero interesse per il lavoro svolto da ITPug in questo suo primo anno di vita.<br /><br />Ho ritrovato in questi giorni la cordialità, la curiosità e la voglia di collaborazione che sembra caratterizzare tutti gli utenti di PostgreSQL.<br /><br />Un'esperienza veramente appagante.