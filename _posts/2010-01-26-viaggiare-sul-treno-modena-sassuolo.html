---
layout: post
title: Viaggiare sul treno Modena-Sassuolo
date: '2010-01-26T22:17:00.003+01:00'
author: Luca Ferrari
tags:
- riflessioni
- trasporti
modified_time: '2010-01-26T22:39:30.368+01:00'
blogger_id: tag:blogger.com,1999:blog-1836481905487384887.post-92718974994481425
blogger_orig_url: http://fluca1978.blogspot.com/2010/01/viaggiare-sul-treno-modena-sassuolo.html
---

Caro Gigetto,<br />sono un tuo fedele utente ormai da piu' di tre anni, e devo dire che apprezzo molto il poter viaggiare in treno. E' bello potersi assopire con il tuo leggero dondolio, è rilassante e costruttivo poter leggere mentre tu mi porti verso l'ufficio o mi riporti a casa, è bello poter fare due passi invece che sedersi in macchina ed è rilassante poter osservare il paesaggio che si muove attorno a me senza avere lo stress del traffico atuomobilistico.<br />Insomma, viaggiare in treno è proprio bello per me, anche per viaggi brevi come quello casa-ufficio.<br />Eppure, dopo l'ennesimo ritardo della odierna giornata di neve, devo rimproverarti.<br />Sono stanco.<br />Sono stanco di questi continui ritardi non segnalati, né con avvisi cartacei né tramite i display installati in ogni stazione. <br />Sono stanco di attendere al freddo e sotto la pioggia in stazioni che sembrano zone smilitarizzate, buie e prive di panchine.<br />Sono stanco di vedere macchinette distributrici di biglietti sempre accese che visualizzano la scritta "Fuori Servizio", un bello spreco di energia.<br />Sono stanco di dover fare le capriole per poter ricaricare l'abbonamento, visto che anche se i treni circolano fino a tarda serata ma le biglietterie alle 19.30 sono chiuse.<br />Sono stanco di salire su un treno sporco e puzzolente.<br />Sono stanco di vedere controllori che si rifiutano di aiutare i viaggiatori nel caricare e/o scaricare le proprie biciclette.<br />Sono stanco di essere trattato con sufficienza dai controllori quando ci si lamenta per i ritardi; è vero che non è colpa loro, ma come loro sono li per lavorare, noi siamo lì per cercare di andare a lavorare.<br />Sono stanco di fare segnalazioni per i vari problemi e non avere nessun feedback.<br />Sono stanco di pagare un biglietto caro per un servizio che in realtà il piu' delle volte è un disservizio.<br />Sono stanco di pagare un biglietto che il piu' delle volte è addebitato in modo errato a causa di zone e tariffe sbagliate.<br />Sono stanco.<br />Non ti tradirò, il piacere delle passeggiate, della lettura, dei pisolini è troppo grande. Ma ti confesso che è realmente difficile continuare a mascherare il fatto che gli svantaggi ormai superano i vantaggi.