---
layout: post
title: 'Linux Day 2012: un gran evento!'
date: '2012-10-28T17:06:00.000+01:00'
author: Luca Ferrari
tags:
- linux
- opensource
- postgresql
modified_time: '2012-10-28T17:06:09.667+01:00'
blogger_id: tag:blogger.com,1999:blog-1836481905487384887.post-2465467501621028616
blogger_orig_url: http://fluca1978.blogspot.com/2012/10/linux-day-2012-un-gran-evento.html

permalink: /:year/:month/:day/:title.html
---


<h1>~</h1>


<div style="text-align: justify;">Ho partecipato con piacere al Linux Day 2012 a Modena, organizzato dal LUG <a href="http://www.conoscerelinux.it/index.php/Conoscerelinux_Main_Page">Conoscere Linux</a> e dai suoi membri attivi e molto in gamba. Non posso che esprimere parere piu' che positivo circa l'evento, organizzato in modo impeccabile con attrezzature e strutture all'altezza, e con la accoglienza e professionalità del LUG di Modena.</div><div style="text-align: justify;">L'evento si è svolto presso il dipartimento di Fisica dell'Università di Modena e Reggio Emilia, all'interno della famosa <i>aula G</i> (ora rinominata L1.1), adatta ad ospitare la buona affluenza di pubblico che questo Linux Day ha avuto. Come ho già detto le attrezzature messe a disposizione erano piu' che adeguate, con musica di sottofondo, proiettori e microfoni e un pannello laterale che mostrava tweet e post in diretta. Al piano inferiore era stata allestita la reception e una sessione interattiva per Asterisk (oggetto di uno dei talk della giornata). Un plauso particolare agli organizzatori per essere riusciti a rispettare con grande precisione il programma della giornata, cosa solitamente difficile perché gli speaker tendono sempre a rubare minuti l'uno all'altro (me compreso!).</div><div style="text-align: justify;">IL livello tecnico degli interventi è stato ottimo: la sessione del pomeriggio in particolare ha presentato diversi progetti interessanti relativi a virtualizzazione, VoIP, costruzione di server domestici, ecc. La sessione del mattino è stata invece maggiormente improntata sugli aspetti culturali dell'Open Source e del diritto di autore, anche se non posso esprimermi appieno poiché non sono riuscito a presenziare ad ogni intervento.</div><div style="text-align: justify;"><br /></div><div style="text-align: justify;">Durante la sessione del pomeriggio io ho tenuto un talk introduttivo su PostgreSQL, che ha sollecitato la curiosità di diversi partecipanti che mi hanno posto diverse domande alla fine del talk e della giornata. Per problemi di tempo ho mostrato solo alcune delle feature di PostgreSQL, con particolare riferimento alla server side programming e alla replica, ma senza poter scendere in particolari dettagli. Ovviamente la parte iniziale del mio talk non poteva esimersi dal presentare il progetto, la sua storia e la sua cultura, fattori tutti determinanti per una buona adozione di questo strumento. Alla fine del talk mi è anche stato fatto gradito omaggio del <i>pinguino d'oro</i>, premio del Comune di Modena dato anche a tutti gli speaker invitati all'evento. Farà una bella figura sulla mia scrivania in ufficio.</div><div style="text-align: justify;"><br /></div><div style="text-align: justify;">Infine qualche critica la devo fare, non verso l'evento, ma verso alcuni degli speaker stessi. Sia chiaro, si parla di opinioni personali, ma quando sento uno speaker che parla di diritti di autore e che usa Twitter o di un altro che indica come Facebook sia una delle responsabilità di un buon reparto IT mi si drizzano i peli anche in posti che non sta bene scrivere!&nbsp;</div><div style="text-align: justify;"><br /></div><div style="text-align: justify;">Ad ogni modo, un ringraziamento particolare agli amici di Conosce Linux che mi hanno ospitato e che hanno organizzato un ottimo evento.</div><div style="text-align: justify;">Conitnuate così!</div>