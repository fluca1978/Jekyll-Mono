---
layout: post
title: Eclipse & PDT
date: '2008-07-29T08:55:00.001+02:00'
author: Luca Ferrari
tags:
- eclipse
modified_time: '2008-07-29T09:41:59.844+02:00'
blogger_id: tag:blogger.com,1999:blog-1836481905487384887.post-5686475223980790411
blogger_orig_url: http://fluca1978.blogspot.com/2008/07/eclipse-pdt.html
---

Dovendo iniziare a gestire un progetto PHP, ho pensato di sfruttare tutta la potenza di Eclipse e di configurare l'ambiente con il PDT (PHP Development Tools); la cosa è stata tutt'altro che banale!<br />Ho scaricato e installato l'ultima versione di Eclipse, Ganymede, per poi richiedere al software updater di installare i PDT. In realtà per Ganymede è stato necessario scaricare l'integration build dei PDT, da scompattare e installare manualmente (vedere istruzioni <a href="http://wiki.eclipse.org/PDT/Installation#Eclipse_3.4_.2F_Ganymede_.2F_PDT_2.0">qui</a>). Fin qui comunque nessun problema particolare.<br />Per testare il tutto ho creato un nuovo progetto PHP e ho iniziato ad editare un nuovo file, ma subito una dialog di errore è apparsa lamentandosi per un <span style="font-style: italic;">Job name selection error</span>. Mi è stato impossibile editare il file, poiché ad ogni lettera premuta la dialog di cui sopra compariva.<br />Con la coda fra le gambe ho quindi ripreso in mano la mia affidabile installazione di Eclipse Europa (che non avevo ancora rimosso) e ho installato la relativa versione dei PDT, questa volta completamente tramite il manager degli update di Eclipse. Ma ahimé, nonostante l'editazione dei file ora funzionasse senza problemi, l'outline risultava vuota e i salti a funzioni e definizioni di variabili (F3 e simili) non funzionavano.<br />Così mi sono rimboccato le maniche e ho ripreso a lavorare sulla versione Ganymede. Dopo parecchi tentativi, e i medesimi problemi di cui sopra, mi sono accorto che alla pagina che descrive le <a href="http://download.eclipse.org/tools/pdt/downloads/release.php?release=I20080722">dipendenze dei PDT per Ganymede</a> si parlava della versione 1.0 dei DLTK (Dynamic Languages ToolKit), guardacaso il package dal quale scaturiva la dialog di errore di cui sopra. Peccato che seguendo il link per scaricare la versione 1.0 dei DLTK non si approdava a nulla, così mi sono recato sulla <a href="http://www.eclipse.org/dltk/">pagina ufficiale del progetto</a>, scaricando poi la versione 1.0 e installandola manualmente (scompattandola e copiandola nella radice dell'installazione di Eclipse). L'operazione ha avuto successo, e adesso i PDT girano con Ganymede!<br />I problemi comunque non erano finiti: l'esecuzione di un file PHP come pagina web falliva miseramente poiché non era configurato nessun server. Così sono dovuto andare nelle preferenze, alla voce PHP configurare un server su localhost (la mia macchina di sviluppo) e usare quello per lanciare un file PHP. Ma ancora non funzionava: giustamente Apache (il server Web in esecuzione sulla mia macchina) non trovava i file PHP poiché di essi non ne veniva fatto il deployment (cosa indicata nella configurazione di lancio di PHP). Ho aggirato il problema creando un link dalla root di Apache alla directory del progetto Eclipse, così da poter visualizzare i file PHP in Apache e poterli modificare in Eclipse.<br />Mi sarei comunque aspettato una installazione più semplice dei PDT (e ancora non ho configurato il debugger!) e anche l'utilizzo, di default, di un server web interno (in maniera simile a quello che avviene per Tomcat/Servlet).