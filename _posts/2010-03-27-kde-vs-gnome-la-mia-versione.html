---
layout: post
title: 'KDE vs Gnome: la mia versione'
date: '2010-03-27T10:04:00.001+01:00'
author: Luca Ferrari
tags:
- linux
- opensource
- kde
modified_time: '2010-08-28T12:44:10.891+02:00'
blogger_id: tag:blogger.com,1999:blog-1836481905487384887.post-5950871714540688736
blogger_orig_url: http://fluca1978.blogspot.com/2010/03/kde-vs-gnome-la-mia-versione.html

permalink: /:year/:month/:day/:title.html
---


<h1>~</h1>


<div style="text-align: justify;">Questo non vuole essere un post-flame sull'annosa e annoiante battaglia su quale dei due desktop sia meglio.</div><div style="text-align: justify;">Questo è solo un post che cita alcune mie considerazioni sul perché uso KDE, su cosa vorrei in KDE e cosa ne penso di Gnome.</div><div style="text-align: justify;">Ho iniziato ad usare KDE fin dalla <a href="http://www.kde.org/screenshots/kde1shots.php">prima versione</a>, quella che, molti non lo ricorderanno, aveva un aspetto simile a Microsoft Windows, le icone grigie e gialle (o era arancione) e quei bellissimi titoli della finestra che scorrevano se troppo lunghi per essere visualizzati. Da allora sono rimasto fedele a questo desktop e sono passato attraverso tutte le versioni, ricompilandole a dovere ogni volta che ne usciva una versione nuova, fino alla 3.3 (quando ancora compilavo ed usavo <a href="http://www.mosfet.org/liquid.html">Liquid</a>)...poi mi sono affidato ai vari package manager per la sua installazione. Nel contempo ho sempre tenuto d'occhio Gnome, e devo dire che di passi in avanti ne ha fatti molti, soprattutto con la versione 2 che ha portato un po' d'ordine e coerenza nelle librerie e nelle interfacce. Ho studiato le librerie Qt e le GTK+/Gnome, ed essendo un programmatore ad oggetti mi hanno sempre attirato di piu' le Qt, pur riconoscendo l'estrema potenza delle Gnome. Dopotutto le Qt sono librerie C++ che aggiungo quel supporto run-time che le Gnome hanno implementato in C, quindi le due non sono <i>concettualmente</i> differenti. Ma non voglio parlare di differenze tecniche, quanto di differenze di utilizzo.</div><div style="text-align: justify;">Il KDE 4 è stato un massacro: la prima versione non funzionava a dovere, mancava di molte applicazioni (perfino una per la stampa!) e il desktop non era per niente configurabile. Oggi, con la 4.4 siamo ad un desktop particolarmente completo.&nbsp;</div><div style="text-align: justify;">Veniamo alle differenze delle quali voglio parlare.</div><div style="text-align: justify;">La prima è una differenza di concetto: KDE è un desktop altamente configurabile, Gnome è un desktop altamente semplificato. La scelta, coraggiosa, di Gnome con la versione 2 è stata quella di semplificare il desktop in modo che fosse utilizzabile con il minor numero di interazioni utente possibili. A prova di questo, molte delle applicazioni Gnome applicano le modifiche senza bisogno di passare per pulsanti "Applica" o "Ok", ricalcando in questo lo stile dell'Apple OSX. KDE, di contro, richiede che l'utente configuri ogni aspetto del desktop e sappia di dover applicare le modifiche per renderle attive. Quale scelta paga di piu'? La scelta di Gnome si è rivelata vincente: Ubuntu deve a mio avviso la sua grande diffusione proprio a questa scelta. Un desktop semplice, che assomigli per impostazione e concetto a quello di OSX, e che non richieda all'utente particolari configurazioni o noiose finestre di dialogo ha permesso l'utilizzo di sistemi GNU/LInux anche agli utenti che non sanno nemmeno fare lo spelling di "Sistema Operativo". Inoltre il dekstop Gnome risulta piu' leggero di quello KDE, l'accelerazione grafica funziona senza intoppi e l'apertura di finestre e applicazioni è veloce. Insomma, Gnome rinuncia ad un po' di effetti grafici, ad un po' di look per dare molto feel.&nbsp;</div><div style="text-align: justify;">A questo punto sembrerebbe che Gnome sia molto meglio di KDE. Eppure non è così per me: le applicazioni Gnome, con la loro mentalità "semplificata" sono poco personalizzabili per utenti evoluti. Prendiamo un esempio, anzi l'esempio: KMail. KMail è il client di posta di KDE, per me l'application killer dell'intero desktop. Ho usato KMail fino dalla versione KDEv1, mi sono innamorato di quella del KDEv2, ho iniziato ad essere drogato da quella del KDEv3 e ora sono dipendente da essa. KMail è il client perfetto, permette di fare qualunque cosa ed ha molti strumenti integrati. La sua controparte è Evolution, che invece richiede molti plugins per fare le stesse che KMail fa "gratis" (ad esempio l'antispam) e manca di molte personalizzazioni. Ad esempio in KMail posso configurare facilmente le stringhe di risposta dei messaggi, in Evolution no. E se questa sembra una motivazione scarsa, si pensi alla gestione di piu' account e-mail: KMail consente di impostare una lista di SMTP da usare messaggio per messaggio, Evolution solo account per account. Questo significa che mentre con KMail posso inviare una e-mail dell'account gmail con l'SMTP di Fastweb, in Evolution dovrei mandarla solo con l'SMTP di Google. Una bella limitazione!</div><div style="text-align: justify;">Per quello che riguarda l'esplorazione di file e cartelle, KDE stravince. Già Konqueror era egregio nel fare il suo lavoro, ma Dolphin ormai lo supera di gran lunga. Di contro, Nautilus mostra ancora una interfaccia vecchio stile, con pochi effetti. Già, gli effetti, KDE ha puntato molto sugli effetti, mentre Gnome ha puntato molto sulla praticità.</div><div style="text-align: justify;">L'idea stessa del <a href="http://www.kde.org/workspaces/plasmadesktop/">Plasma Workspace</a> la dice lunga: ogni elemento è un <i>plasmoid</i>, ossia un componente contenuto o contenitore. Sparisce il concetto di pannello principale, al suo posto vi è quello di oggetti contenuti in un workspace e che contengono altri oggetti. Ecco allora che una applicazione che gira sul desktop può essere inserita nel pannello. Per chi ha lavorato su middleware e sistemi a formiche, o ad agenti, questa idea non appare nuova, ma sicuramente piace molto.</div><div style="text-align: justify;">Quindi in realtà KDE è perfetto? No, certo che no. Il Desktop è ancora lento, e la gestione della rete è pessima. Mentre il <i>Network Manager</i> di Gnome funziona al primo colpo con modem UMTS e reti wifi, l'applet di KDE non riesce a collegarsi a reti wifi-psa e non riconosce nemmeno i modem UMTS.</div><div style="text-align: justify;">E a livello di diffusione? Beh, Gnome è molto piu' diffuso di KDE, complici anche le distribuzioni che tendono ad usare Gnome al posto di KDE. Di fatto esiste solo la Kubuntu come distribuzione "seria" che utilizzi KDE. Il fatto è che molti produttori/distributori preferiscono Gnome per le personalizzazioni, è questo il caso di <a href="http://www.opensolaris.org/">OpenSolaris </a>con <a href="http://blogs.sun.com/erwann/entry/zfs_on_the_desktop_zfs">Time Slider</a>, disponibile per Nautilus ma non per Dolphin.</div><div style="text-align: justify;">Insomma, Gnome è un desktop molto promettente, con un'API che ha dovuto subire diverse modifiche per essere inquadrata nell'ottica di un <i>desktop omogeneo</i>. La velocità e la semplicità del desktop lo rendono ideale per molti utilizzi, ma la mancanza di personalizzazioni avanzate lo rende inusabile per utenti evoluti. Di contro, il KDE è molto omogeneo, completo, e bello da usare, ma è ancora piuttosto pachidermico e manca di applet di rete funzionanti.</div>