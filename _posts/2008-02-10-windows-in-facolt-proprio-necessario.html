---
layout: post
title: Windows in facoltà...è proprio necessario?
date: '2008-02-10T11:53:00.000+01:00'
author: Luca Ferrari
tags:
- riflessioni
- opensource
- università
modified_time: '2008-02-24T14:37:47.462+01:00'
blogger_id: tag:blogger.com,1999:blog-1836481905487384887.post-8057384365146151989
blogger_orig_url: http://fluca1978.blogspot.com/2008/02/windows-in-facolt-proprio-necessario.html

permalink: /:year/:month/:day/:title.html
---


<h1>~</h1>


Non posso fare a meno di notare come molti laboratorio accademici siano dotati di computer con Microsoft Windows. Non solo, molti professori e ricercatori utilizzano il sistema operativo Microsoft nella loro attività quotidiana. Senza bisogno di scadere nella ormai banale guerra Microsoft-OpenSource, mi domando come mai, specialmente in facoltà a carattere tecnologico, si utilizzino sistemi a pagamento (Microsoft Windows è solo la punta dell'iceberg, poiché spinge all'uso di programmi a pagamento). E' evidente che ci sono ambiti in cui l'utilizzo di Microsoft Windows sia obbligato, e mi riferisco a tutti i casi in cui sia imposta quella tecnologia. Ma in tutti gli altri casi, è proprio necessario?<br /><br />Per fare un corso di videoscrittura o di web-design, è necessario usare sistemi Microsoft? Nei corsi di programmazione C, Java, ecc., non si può utilizzare un sistema Linux? Beh, banalmente direi proprio di si.<br /><br />Qual'è il vantaggio di passare a Linux? Ce ne sono diversi:<br /><ul><li>agli studenti viene presentato un mondo che spesso ignorano: l'alternativa OpenSource.</li><li>gli strumenti disponibili oggi nel panorama Linux (e degli Unix liberi) sono perfettamente competitivi con quelli disponibili nel mondo Microsoft.</li><li>l'utilizzo di strumenti OpenSource tende a stimolare la curiosità degli studenti.</li><li>si risparmia il costo delle licenze richieste da software Microsoft e a pagamento.</li></ul>Ce ne sarebbe altre di motivazioni, ma quella che mi preme mettere in evidenza è proprio il risparmio sulle licenze. Banale, ma se si pensa che i costi di licenza incidono direttamente sui fondi disponibili ai gruppi di ricerca, nonché agli atenei in generale, non posso fare a meno di chiedermi perché. E non posso fare a meno di notare un certo menefreghismo sull'argomento, quasi non ci si renda conto di come questo fattore incida sui bilanci. E sulle tasse degli studenti!<br /><br />Certo, molti laboratori adottano il dual boot, ma non basta. E' necessario un passaggio più radicale, lasciando i sistemi Microsoft solo ove realmente necessari. I docenti e i ricercatori per primi potrebbero dare il buon esempio. E gli studenti, la prossima volta che pagano le tasse, dovrebbero pensare anche a questo.