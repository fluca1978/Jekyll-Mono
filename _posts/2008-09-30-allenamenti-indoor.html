---
layout: post
title: Allenamenti indoor
date: '2008-09-30T08:46:00.000+02:00'
author: Luca Ferrari
tags:
- arco
modified_time: '2008-10-13T08:29:08.848+02:00'
blogger_id: tag:blogger.com,1999:blog-1836481905487384887.post-6325784419116581051
blogger_orig_url: http://fluca1978.blogspot.com/2008/09/allenamenti-indoor.html
---

<span style="font-weight: bold;">Lunedì</span><br />Tornato dal Cersaie, prima di andare in piscina mi sono fermato al campo per fare qualche tiro, e così ho fatto 40 frecce a 18 mt su bersaglio Las Vegas. Ancora una volta, tenendo la corda con l'anulare ho frecce che impattano a destra e rosate abbastanza strette, ma dopo circa 20 frecce forse per stanchezza sulle dita cominciano a comparire errori a sinistra. Ho anche cercato di tenere le scapole maggiormente aperte in fase di trazione, ma non è affatto semplice poiché una trazione lineare come quella che ho provoca facilmente una compressione della schiena. Questa è sicuramente una cosa sulla quale vale la pena fare qualche esperimento.<br /><br /><span style="font-weight: bold;">Martedì</span><br />Ancora 40 frecce a 18 mt di ritorno dal Cersaie. Aprire di più la schiena allontanando le scapole mi riesce difficile, però negli ultimi tiri sono riuscito a rilassare gli antagonisti della spalla destra, e questo mi pare un buon segno. Ancora una volta però dopo circa 20 frecce inizio ad avere errori a sinistra, colpa un po' dell'anulare che non tiene e di un tiro un po' più deciso che mi produce qualche <span style="font-style: italic;">esplosione</span> del braccio davanti. Ho dovuto tirtare con la patella della soma al posto di quella cavalier perché la prima ha la pelle leggermente più dura. e avendo un taglio sull'indice mi riusciva difficile tenere la corda.<br />Tornato a casa ho fatto qualche trazione per cercare di comprendere meglio come rilassare gli antagonisti, ma mi sento ancora lontano dal risultato. Se non altro inizio a capire, o meglio ad intuire la strada da seguire.<br /><br /><span style="font-weight: bold;">Mercoledì</span><br />Solo qualche trazione a casa prima e dopo la piscina, per cercare di esercitarmi sul rilassamento degli antagonisti della spalla desttra. Ho anche fatto delle prove con i flettenti più morbidi al fine di poter meglio controllare il movimento. Quello che ho scoperto è che avendo una trazione fluida, con qualche brandeggio leggermente verso il basso per poi salire al mento o laterale mi aiuta ad arrivare in ancoraggio ben disteso e rilassato. Ovviamente tutte cose da riprovare e ripetere sul campo. La parola chiave comunque è <span style="font-style: italic;">trazione fluida</span>, è inutile fossilizzarsi su una trazione rigida e cercare di rilassare le spalle ad ancoraggio avvenuto.<br /><br /><br /><span style="font-weight: bold;">Giovedì</span><br />48 frecce a 18 mt, devo dire che ho ripreso ad andare molto a sinistra, ma mi sto concentrando sulla fluidità del movimento e non riesco a tenere bene con l'anulare. Il gesto inizia ad essere più fluido, ma ancora mi ci vuole molto per memorizzare il movimento. A casa ho poi fatto qualche altra trazione per meglio allenare la memoria muscolare. In sostanza riesco a fare qualche tiro molto sciolto, ben rilassato e quindi stabile. Dalle prove che ho fatto direi che si tratti anche di rilassare la spalla destra al momento della precarica, posizionandola ben allineata da subito in modo da facilatarne l'incastro una volta in ancoraggio. Sembra inoltre che un lieve brandeggio laterale o verticale possa facilitare il posizionamento con la schiena ben aperta. E' come se arrivando diretto in ancoraggio mi fermassi in leggero sotto-allungo (dal punto di vista delle spalle) e sia costretto a <span style="font-style: italic;">gonfiarmi</span> per uscire poi dal clicker.<br /><br /><span style="font-weight: bold;">E il campo?</span><br />Sono un po' contrariato per essere stato <span style="font-style: italic;">sospeso</span> (in senso buono) dall'uso del campo di appoggio. Infatti non posso andare al campo per il periodo invernale fino a quando non si sarà fatto un consiglio, e il problema da quello che sembra è comune un po' a tutte le società. Non resta che aspettare....<br /><br /><span style="font-weight: bold;">Martedì</span><br />45 frecce a 18 mt al campo della Re Astolfo, ahimé terminate al buio perché ormai non si riesce più a tirare all'aperto uscendo dall'ufficio. Qualche errore a sinistra, ma meglio che nei precedenti allenamenti. Ancora difficoltà invece nello stabilizzare il tiro, è come se ad ogni allenamento mi trovassi a scoprire nuove posizioni che sembrano darmi stabilità. Voglio fare qualche esperimento con le trazioni a casa.<br /><br /><span style="font-weight: bold;">Sabato</span><br />63 frecce a 18 mt al campo. Ho ancora dei grossi errori laterali, ma il tiro inizia ad essere più stabile. Cerco nella precarica di rilassare ed estendere bene la spalla della corda, in modo da avere una posizione più solida e ancoraggio, e in effetti qualche risultato lo noto. Per il momento sto facendo delle trazioni a casa, visto che non ho accesso ad un campo vicino. Inoltre, da un esperimento nell'ultima voléé, parte degli errori laterali potrebbe essere dovuto ad un errore di <span style="font-style: italic;">visione</span>, poiché ho notato che tirando con gli occhiali da sole (sole contro) andavo tutto a destra, e senza (con occhio sinistro chiuso) in centro. Devo approfondire questa cosa facendo delle prove e tenendo l'occhio sinistro chiuso.<br />Mi rincuora che il mio allenatore dica che sto tirando bene, penso sia solo questione di tempo (e di sicurezza) prima che qualche punto inizi a ritornare.