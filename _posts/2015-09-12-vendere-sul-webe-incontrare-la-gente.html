---
layout: post
title: Vendere sul web...e incontrare la gente arrogante!
date: '2015-09-12T14:06:00.002+02:00'
author: Luca Ferrari
tags:
- riflessioni
- subito.it
modified_time: '2015-09-12T14:06:37.687+02:00'
blogger_id: tag:blogger.com,1999:blog-1836481905487384887.post-259402942969023483
blogger_orig_url: http://fluca1978.blogspot.com/2015/09/vendere-sul-webe-incontrare-la-gente.html

permalink: /:year/:month/:day/:title.html
---


<h1>~</h1>


Quando metto in vendita qualcosa sul Web cerco sempre di essere molto chiaro: allego svariate foto dell'oggetto, ne descrivo dimensioni, peso, stato di conservazione, motivo della vendita e se sono disponibile ad una spedizione.<br />Immagino che se fossi io un potenziale acquirente, prima di perdere il mio tempo, vorrei avere quante piu' informazioni a riguardo, e così penso di fare annunci che sono sempre piuttosto completi.<br />Nonostante questo, e nonostante il prezzo che espongo, mi capita di avere a che fare sempre con gente presuntuosa che pensa che io voglia aprire una trattativa ad ogni costo; sbagliato! Io non metto annunci per svuotare il mio garage, metto annunci su roba che non uso piu' ma che posso ancora conservare dove si trova!<br /><br />Faccio un esempio pratico: un oggetto esposto a 70 euro, del peso di circa 14 kg, ed ecco cosa mi viene proposto:<br /><br /><br /><blockquote class="tr_bq"><i>ti contatto per l'annuncio [..omissis..].<br />50 € compresa spedizione?</i></blockquote><br /><br />Ma vai a quel paese!<br />Ho scritto da qualche parte che sono disposto a trattare? NO!<br />Ho scritto da qualche parte che sono disposto a spedirlo? NO!<br />Ho scritto da qualche parte che me ne devo sbarazzare a tutti i costi perché sto emigrando in un altro paese? NO!<br />Anche ammesso che io possa accettare il prezzo ribassato, fai due conti sul costo della spedizione e capisci che mi stai proponendo di regalartelo!<br /><br />Ma sono comunque una persona ragionevole, e quindi decido di dare una chance a questo "facilone":<br /><br /><br /><blockquote class="tr_bq"><i>Ciao,<br />scusa ma capisci anche tu che spedire un oggetto del genere al prezzo<br />che suggerisci non è un gran affare, dal mio punto di vista. Ora, puoi<br />motivarmi la tua offerta? Perché se ritengo valida la motivazione te<br />lo spedisco.</i></blockquote><br /><br />Ovviamente non arriva nessuna motivazione, come pure nessun rialzo di prezzo (se è una trattativa dobbiamo essere flessibili da ambo le parti, o sbaglio?).<br /><br />Cari potenziali acquirenti, io non mi permetterei mai di svalutare i vostri oggetti, e se fossi intenzionato a comprarli vi chiederei prima se è possibile trattare sul prezzo. Io non sono al mercato, e fortunatamente non sono alla canna del gas, quindi non rompete i coglioni e non mancate di rispetto a chi cerca di fornirvi quanti piu' elementi possibili per una sana valutazione della merce.<br /><br /><br />