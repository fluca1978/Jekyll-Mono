---
layout: post
title: 'PGDay 2009: un altro evento di successo!'
date: '2009-12-07T09:06:00.003+01:00'
author: Luca Ferrari
tags:
- itpug
- pgday
- postgresql
modified_time: '2009-12-07T09:19:18.914+01:00'
blogger_id: tag:blogger.com,1999:blog-1836481905487384887.post-7767737641807822560
blogger_orig_url: http://fluca1978.blogspot.com/2009/12/pgday-2009-un-altro-evento-di-successo.html
---

<div style="text-align: justify;">Sono molto soddisfatto del <a href="http://www.pgday.it">PGDay 2009</a> che si è tenuto a Pisa, presso l'Università.<br />Inizialmente ero un po' scettico, devo ammetterlo. Il fatto è che questo è stato un anno pesante, sia per i singoli soci (come me) dell'associazione promotrice (<a href="http://www.itpug.org">ITPug</a>) che per l'associazione stessa. Eppure ancora una volta, i nostri sforzi hanno dato ottimi risultati.<br />L'atmosfera che si respirava fin dai primi momenti dell'evento era di festa, di voglia di scambiare idee e opinioni, di crescere condividendo esperienze.<br />L'affluenza è stata molto buona: circa 60 membri suddivisi fra aziende, privati, università ed enti pubblici. Si poteva fare di meglio, ma va anche considerato che il clima non ci ha certo aiutato (diversi sono rimasti intrappolati nel traffico e nella neve!).<br />Il Dipartimento di Informatica dell'Università di Pisa è bellissimo, uno dei piu' belli che abbia mai visto (e di facoltà ne ho girate diverse) e la gente è cordiale e disponibile. Le sale a nostra disposizione sono spaziose, luminose, ordinate e ben attrezzate.<br />Purtroppo si parte con un po' di ritardo, dovuto appunto a problemi climatici, ma poi tutta la giornata si articola in una unica discussione continua su PostgreSQL. L'interesse è alto, e piu' che nelle altre edizioni ho l'impressione che si stia realmente colpendo il pubblico. In un certo senso, era come se il pubblico fosse digiuno di PostgreSQL e rimanesse allibito vedendo con quale semplicità e velocità si potevano fare le cose di piu' alto livello.<br />Notevole la sezione dei lightning talks, che ha coinvolto praticamente tutti, e ha permesso di verificare che PostgreSQL non è poi un prodotto di nicchia, ma un prodotto molto utilizzato e molto apprezzato.<br />Penso che ancora una volta ITPug abbia mostrato, sul campo, che è capace di muovere eventi degni di nota. Certo questo non basta, si vuole crescere ancora ed essere in grado di promuovere eventi ancora piu' spettacolari o con maggiore frequenza, e per questo occorre il supporto di tutti i soci. Ma penso che, concretamente, l'associazione si stia comportando davvero bene.<br />Al prossimo PGDay!<br /></div>