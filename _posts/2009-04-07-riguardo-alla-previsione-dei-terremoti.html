---
layout: post
title: Riguardo alla previsione dei terremoti
date: '2009-04-07T08:49:00.002+02:00'
author: Luca Ferrari
tags:
- riflessioni
modified_time: '2009-04-07T09:10:29.265+02:00'
blogger_id: tag:blogger.com,1999:blog-1836481905487384887.post-618548037412535112
blogger_orig_url: http://fluca1978.blogspot.com/2009/04/riguardo-alla-previsione-dei-terremoti.html
---

Il terremoto dell'Abruzzo è una di quelle cose che non vorremmo mai vedere.<br />Ci terrorizza il solo pensare che potrebbe capitare anche a noi.<br />E in questi momenti, in cui serve solo rimboccarsi le maniche, trovano spazio anche le polemiche, come se lo scaricare la colpa su qualcuno (o qualcosa) possa farci sentire piu' tranquilli, quasi fosse la garanzia che "cose del genere non si ripeteranno piu'".<br /><br />Non sono un esperto di terremoti. Anzi, non ne so nulla circa la loro trattazione. Però so come gira il mondo scientifico.<br /><br />Ieri sera guardavo stupefatto le notizie alla tv, osservavo angosciato la situazione di queste persone sfollate, distrutte materialmente e spiritualmente. E fra le varie notizie torna a fare capolino il caso di Gioacchino Giuliani, un ricercatore (anche se lui si definisce tecnico) capace di prevedere i terremoti.<br /><br />Lungi da me voler innescare altra polemica, ma qualche piccola considerazione è doverosa:<br /><ul><li>Giuliani è in grado di prevedere i terremoti, ma la sua famiglia è fra quelle sfollate. Mi sembra  _stupido_ essere capaci di prevedere una catastrofe e lasciare la propria famiglia in balia degli eventi. Forse Giuliani non era in grado di prevedere la portata del terremoto, ma questo significa che il suo metodo non è affidabile e preciso.</li><li>Giuliani afferma che sono 10 anni che il suo metodo produce risultati accurati. Dieci anni sono lo spazio di una generazione. Trovo strano che il suo metodo non sia applicato in paesi all'avanguardia (America e Giappone). Forse Giuliani è sulla buona strada ma il suo metodo non è accurato.</li><li>Giuliani afferma che il suo metodo non viene applicato per colpa di una classe politico-dirigenziale a lui avversa. Quindi Giuliani smentisce la famosa "fuga dei cervelli", visto che anziché andare a brevettare all'estero il suo sistema rimane in italia a gridare "al lupo, al lupo!" senza essere ascoltato.</li><li>Da una _rapida_ ricerca  non si trova nessuna pubblicazione di  Gioacchino Giuliani. Gli esperimenti e i risultati di Giuliani a che comunità scientifica sono stati sottoposti?</li></ul>Non e' veramente il momento di fare polemica, ci sono altri problemi da risolvere prima. Ma sono sicuro che i media faranno a gara per strappare qualche punto su questa faccenda. Spero che vengano anche mostrati dati scientifici certi circa i risultati di Giuliani.<br /><br />E comunque in bocca al lupo a tutti!