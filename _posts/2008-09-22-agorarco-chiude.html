---
layout: post
title: AgorArco chiude?
date: '2008-09-22T11:42:00.000+02:00'
author: Luca Ferrari
tags:
- arco
modified_time: '2008-09-22T11:49:24.622+02:00'
blogger_id: tag:blogger.com,1999:blog-1836481905487384887.post-6831460373851832939
blogger_orig_url: http://fluca1978.blogspot.com/2008/09/agorarco-chiude.html
---

Stamattina ho effettuato il login al forum <a href="http://www.agorarco.org">AgorArco</a> poiché volevo sottoporre una domanda, ma subito il layout mi ha fatto intuire che ci fosse qualche cosa che non andava: l'indice dei forum era riferito alle sole sezioni di acquisto/vendita, mancavano tutte le sezioni relative ai materiali, alla tecnica di tiro, ecc.<br />Ho pensato ci fosse una qualche operazione di manutenzione in corso, e ho quindi deciso di attendere.<br />Più tardi ho riprovato, ma la situazione non era cambiata, così ho guardato fra i messaggi degli amministratori <a href="http://www.agorarco.org/forum/viewtopic.php?f=32&amp;t=8072">ed ho trovato un messaggio di ieri che dice che il forum è chiuso e che tutti i messaggi al di fuori delle sopra citate sezioni non sono permessi</a> (infatti non ho più nemmeno la lista dei messaggi che ho inviato nelle mie impostazioni). Il messaggio in particolare dice che:<br /><br /><blockquote>I motivi della chiusura del forum sono privati ed estranei allo sport e al tiro con l'arco e pertanto non possono essere riportati.</blockquote><br />Ora la decisione è piuttosto drastica, se si conta anche l'elevato numero di messaggi che il forum gestiva, ma soprattutto non si ha alcuna spiegazione concreta dei motivi dietro a questa chiusura. Se esistono motivi personali perché l'amministrazione del forum non possa continuare allora è bene piuttosto cercare nuovi amministratori e lasciare il servizio fruibile. Altrimenti ritengo che gli amministratori debbano fornire spiegazioni circa il loro atteggiamento.