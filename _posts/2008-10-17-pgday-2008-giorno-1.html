---
layout: post
title: 'PGDay 2008: giorno 1'
date: '2008-10-17T23:00:00.000+02:00'
author: Luca Ferrari
tags:
- pgday
- postgresql
modified_time: '2008-10-17T23:12:06.127+02:00'
blogger_id: tag:blogger.com,1999:blog-1836481905487384887.post-229331120496597468
blogger_orig_url: http://fluca1978.blogspot.com/2008/10/pgday-2008-giorno-1.html
---

Ci siamo, il PGDay 2008 è in corso, oggi si è svolto presso la bellissima sede della Monash University di Prato il primo giorno della conferenza.<br />Sono rimasto piacevolmeten soddisfatto dall'affluenza, maggiore dell'anno scorso, e dall'interesse crescente per PostgreSQL e per l'associazione ITPug.<br />Questa prima giornata è stata un'ottima occasione per rivedere gli amici e colleghi di ITPug, nonché amici e colleghi volontari di altre associazioni e comunità. Nella mattina si è svolto il keynote di Dave e Magnus, seguito poi dall'inizio dei talk. La sessione italiana si è aperta con un talk molto interessante sulla gestione di informazioni spaziali di cartelli e insegne, proseguendo poi con altri validi talk relativi al mondo GIS. Non ho potuto purtroppo seguire tutti i talk perché a fine mattina ho tenuto, assieme ad Enrico, la prima parte del corso di connettività PostgreSQL da diversi linguaggi. A me chiaramente è toccata la parte Java, e devo dire che ho visto un interesse maggiore rispetto all'anno scorso, forse anche per la drastica riduzione dei lucidi e degli argomenti trattati, nonché per una sostanziale semplificazione degli esempi che hanno probabilmente reso il corso più comprensibile. La parte del corso Java è terminata nel primo pomeriggio, dopo la foto di gruppo e un ottimo pranzo gustato sulla terrazza della sala Veneziana assieme agli amici volontari del PGDay. Il pomeriggio poi è passato veloce seguendo un altro corso sulla migrazione da MySQL a PostgreSQL (tenuto da Gabriele) e la presentazione al pubblico di ITPug.<br />L'aperitivo offerto da EnterpriseDB e la pizza con gli amici (vecchi e nuovi) ha concluso la prima giornata della conferenza.<br /><br />Sono molto contento che la conferenza stia procedendo così bene, anche se un po' si sente la mancanza di alcuni nomi illustri dell'anno scorso...non che i nomi importanti manchino, anzi! E poi quest'anno con la developer room permanente il livello tecnico e il numero di sviluppatori è veramente alto.