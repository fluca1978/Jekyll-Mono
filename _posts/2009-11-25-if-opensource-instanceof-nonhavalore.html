---
layout: post
title: if( opensource instanceof NonHaValore )
date: '2009-11-25T17:36:00.002+01:00'
author: Luca Ferrari
tags:
- opensource
modified_time: '2009-11-25T17:57:18.068+01:00'
blogger_id: tag:blogger.com,1999:blog-1836481905487384887.post-3069287737125163688
blogger_orig_url: http://fluca1978.blogspot.com/2009/11/if-opensource-instanceof-nonhavalore.html
---

Questo non vuole essere un post-flame sull'OpenSource, e non ha nemmeno la pretesa di essere un post di evangelizzazione. Voglio solo enfatizzare un modello comune di pensiero, quasi un <span style="font-style: italic;">paradigma</span>, che si è diffuso e che è difficile da sradicare in molti sviluppatori, designers, software house, ecc. E ovviamente è un paradigma che limita l'adozione dell'OpenSource.<br /><br />Quando si parla di soluzioni OpenSource spesso si viene <span style="font-style: italic;">bloccati</span> con affermazioni del tipo "ma se poi mi si rompe, o non va, io (il mio cliente, il cliente del mio cliente, l'amico del cliente del cliente, ...) a chi mi rivolgo?". Detta in altre parole: "vorrei tanto usare l'OpenSource, ma non ho le garanzie di una ditta commerciale alle spalle che mi possa offrire un servizio di assistenza".<br /><br />E' vero!<br />Ma se parliamo di piccoli progetti OpenSource. Se parliamo di soluzioni di classi enterprise (qualche esempio: PostgreSQL, MySQL, Eclipse, OpenSolaris) allora le aziende alle spalle ci sono, i contratti di assistenza ci sono, i bugfix ci sono. Quello che manca, nella controparte, è la mentalità.<br />Le affermazioni della controparte possono essere riscritte con altre parole: "pago perché voglio la garanzia di un'assistenza futura".<br />Scusa ma cosa paghi?<br />Paghi il prodotto. Allora perché pagando il prodotto hai diritto all'assistenza futura? Perché paghi <span style="font-style: italic;">anche</span> un contratto di assistenza, ma allora paghi il prodotto e l'assistenza.<br />E se l'azienda fallisce? Chi ti fornirà assistenza?<br />Ma le grosse aziende non falliscono! Molte volte questo è vero, ma molte volte le grosse aziende vengono inghiottite da aziende ancora piu' grosse (per fare un esempio si pensi al caso Oracle-MySQL). E in quei casi l'azienda potrebbe cambiare direzione, potrebbe smettere un prodotto considerato <span style="font-style: italic;">obsoleto</span> o un doppione di un prodotto presente in entrambe le parti che partecipano alla fusione.<br />E l'interoperabilità? Beh, quella solitamente va a braccetto con l'OpenSource, perché se le applicazioni sono OpenSource allora gestire i dati e i flussi di dati risulta <span style="font-style: italic;">concretamente</span> fattibile. Se le applicazioni sono closed-source allora tutto si complica, e spesso ci si deve affidare a programmi di import/export creati dall'azienda stessa o un suo partner. E questi non sempre hanno in mente le vostre esigenze, quindi siete spesso voi a dovervi <span style="font-style: italic;">piegare</span> alle loro. Ma come, pagate il prodotto, pagate l'assistenza, e non ricevete nemmeno il classico servizio che anche un ristoratore vi offre (il cliente ha sempre ragione)?<br />Ma si sta scendendo nella polemica.<br /><br /><span style="font-style: italic;">Quello che realmente secondo me deve essere enfatizzato è che la mentalità attuale porta a dire che se una cosa è OpenSource (o peggio ancora free) allora non ha valore. Se lo sviluppatore stesso non si fa pagare significa che non sa quanto valga, e comunque deve valere poco.</span><br /><span style="font-style: italic;">Io preferisco pensare che abbia talmente tanto valore da non essere misurabile, e che il vero business dietro all'OpenSource sia il servizio.</span><br /><br />E metto in guardia i fanatici: non tutto deve rispettare le quattro libertà della licenza <a href="http://www.gnu.org/philosophy/free-sw.html">GNU GPL</a>. Il Web 2.0 ha portato sistemi che non possono materialmente rispettare la <span style="font-style: italic;">freedom 0</span> (capacità di eseguire il programma). Ma questo non significa che si debba cedere sull'OpenSource!